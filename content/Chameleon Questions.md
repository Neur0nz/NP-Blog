---
title: תפסיקו לשאול שאלות זיקית!
cssclasses:
  - rtl-class
draft: false
tags:
  - Nadav_Perry
  - General
---
## 🦎מהי לעזאזל שאלת זיקית?
לא מזמן נתקלתי בפוסט [הבא](https://meta.stackexchange.com/questions/43478/exit-strategies-for-chameleon-questions) שהגדיר סוג של שאלה הנקראת "שאלת זיקית", זוהי שאלה שבדומה לזיקית משנה את צבעה, זיקית משנה את הצבעים שלה לפי הסביבה בעוד ששאלת הזיקית משנה את עצמה כל פעם שעונים על השאלה.
## ❔דוגמה קצרה
האם המצב הבא מוכר לכם?
אתם מסתכלים בקבוצת ווטסאפ כזו או אחרת, ורואים שאלה שמישהו שאל, השאלה יחסית פשוטה ולא מוזרה אם כי אתם לא בטוחים כמה שואל השאלה מבין בנושא, בכל זאת אתם מחליטים להשקיע מזמנכם ואתם עונים לו בפרטי עם תשובה מפורטת לשאלה הזו, לאחר כמה דקות הוא חוזר אליכם בפרטי עדיין עם הודעה בסגנון: "אוקי, אני חושב שהבנתי. אבל מה אם **[הכנס שינוי כלשהו בשאלה המקורית\ שאלה  שונה לגמרי!]** ?".\
הוא שאל אותכם __ספציפית__ אז אתם, מנימוס, ממשיכים ועונים על השאלה המחודשת כמיטב יכולתיכם ואז, להפתעתכם **הוא עושה את זה שוב** כלומר משנה את השאלה וממשיך... עכשיו אתם כבר עצבניים, לא התחייבתם לענות על מלא שאלות שלא בהכרך אפילו באותו תחום כמו השאלה המקורית שנשאלה, אז מה אתם אמורים לעשות, ואיך שואל השאלה היה יכול להימנע מהמצב הזה?
## 🕳️אז מה עושים במקום? (בתור השואל)
מבחינה כללית, אף אחד לא חייב לכם כלום!
אם מישהו החליט לענות על השאלה ששאלתם זה לא אומר שהוא מוכן או אפילו יכול לענות על כל השינויים וההוספות שאתם עומדים להוסיף לשאלה שלכם.
כתוצאה מכך אני ממליץ בחום לכתוב את כל השאלה שלכם בצורה ברורה ככה שכאשר יענו לכם על השאלה לא יהיו לכם עוד הרבה דברים שאתם מחפשים לדעת זה גם מפחית את הסיכוי שיענו על התת שאלות שלכם בצורה שלא עוזרת לשאלה הכללית שעליה אתם מנסים לענות.
אם אין לכם דרך לדעת לאן השאלה תוביל אותכם, לדוגמה אתם מפתחים פיצ'ר ונתקלים בבאג ואז שואלים לגביו, מתקנים אותו ואז אופס, משהו אחר לא עובד, לא הייתה לכם דרך לדעת את זה לפני שפתרתם את הבעיה הראשונה, אבל שימו לב שזה לא באמת המשך לבעיה המקורית אלה בעיה אחרת לגמרי ולכן אם עברתם לשיחה פרטית בשביל השאלה הראשונה בבקשה תחזרו לקבוצה המקורית כדי לשאול את השאלה החדשה, אם כל השיחה התנהלה בתוך הקבוצה הכללית אז אל תכתבו "אבל מה אם" או דברים אחרים שגורמים לשאלה השונה לגמרי להישמע כמו המשך של השיחה לפני, הבהירו שזו שאלה אחרת כדי לא לגרום לעונה המקורי להרגיש מחוייבות לעזור לכם (דבר העלול גם לעצבן אותו), בנוסף כתיבת השאלה בתור שאלה חדשה יעודד אנשים חדשים לענות ישר על השאלה החדשה בלי להצריך אותם לעשות בדיקה של כל הקונטקסט של השאלה הקודמת.
ברור שאם הסיבה שאתם שואלים שאלות על גבי שאלות היא שאין לכם שום ידע בנושא ואתם מעבר ליכולתיכם אז מומלץ קודם כל לבדוק באינטרנט טיפה בעצמכם לפני שאתם לוקחים את הזמן של אנשים אחרים.
## 💬איך מגיבים לשאלת זיקית שנתקעתי בה?
הדבר הראשון שאפשר לעשות הוא, לשלוח לינק לפוסט הזה🤩.
או הגרסה היותר קצרה של להסביר לשואל השאלה שהוא כבר עבר לנושא אחר, ענית על השאלה שלו בשמחה אבל אין לך זמן להמשיך או זה לא תחום שאת.ה חזק.ה בו במיוחד.\
או אם השואל שואל הרבה שאלות מחוסר ידע אתם תמיד יכולים להגיד שאין לכם זמן, לשלוח לו כמה מקורות ידע כדי שישתפר בנושא עליו הוא שואל ואז ללכת.
### מדוע כתבתי את הפוסט הזה?
החלטתי לכתוב את הפוסט הקצר הזה כדי להעלות מודעות לשאלות הזיקית וגם כדי שפוסט זה יוכל לשמש בצורה דומה לאתר שמסביר על "[אל תשאל לשאול](https://dontasktoask.com/)" שנהוג לשלוח לינק אליו כאשר מישהו שואל לגבי האם אפשר לשאול שאלה על נושא $x$ (מוזמנים להסתכל באתר זה אם אתם לא מכירים)
