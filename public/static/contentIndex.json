{"Chameleon-Questions":{"title":"תפסיקו לשאול שאלות זיקית!","links":[],"tags":["Nadav_Perry","General"],"content":"🦎מהי לעזאזל שאלת זיקית?\nלא מזמן נתקלתי בפוסט הבא שהגדיר סוג של שאלה הנקראת “שאלת זיקית”, זוהי שאלה שבדומה לזיקית משנה את צבעה לפי סביבתה, שאלת זיקית משנה את עצמה כל פעם שעונים על השאלה.\n❔דוגמה קצרה\nהאם המצב הבא מוכר לכם?\nאתם מסתכלים בקבוצת ווטסאפ כזו או אחרת, ורואים שאלה שמישהו שאל שאלה, השאלה יחסית פשוטה אם כי אתם לא בטוחים כמה שואל השאלה מבין בנושא, בכל זאת אתם מחליטים להשקיע מזמנכם ואתם עונים לו בפרטי עם תשובה מפורטת לשאלה הזו, לאחר כמה דקות הוא חוזר אליכם בפרטי עדיין עם הודעה בסגנון: “אוקי, אני חושב שהבנתי. אבל מה אם [הכנס שינוי כלשהו בשאלה המקורית\\ שאלה  שונה לגמרי!] ?“.\nהוא שאל אותכם ספציפית אז אתם, מנימוס, ממשיכים ועונים על השאלה המחודשת כמיטב יכולתיכם ואז, להפתעתכם הוא עושה את זה שוב כלומר משנה את השאלה וממשיך… עכשיו אתם כבר עצבניים, לא התחייבתם לענות על מלא שאלות שלא בהכרך אפילו באותו תחום כמו השאלה המקורית שנשאלה, אז מה אתם אמורים לעשות, ואיך שואל השאלה היה יכול להימנע מהמצב הזה?\n🕳️אז מה עושים במקום? (בתור השואל)\nמבחינה כללית, אף אחד לא חייב לכם כלום!\nאם מישהו החליט לענות על השאלה ששאלתם זה לא אומר שהוא מוכן או אפילו יכול לענות על כל השינויים וההוספות שאתם עומדים להוסיף לשאלה שלכם.\nכתוצאה מכך אני ממליץ בחום לכתוב את כל השאלה שלכם בצורה ברורה ככה שכאשר יענו לכם על השאלה לא יהיו לכם עוד הרבה דברים שאתם מחפשים לדעת זה גם מפחית את הסיכוי שיענו על התת שאלות שלכם בצורה שלא עוזרת לשאלה הכללית שלה אתם מנסים למצוא תשובה.\nאם אין לכם דרך לדעת לאן השאלה תוביל אותכם, לדוגמה אתם מפתחים פיצ’ר ונתקלים בבאג ואז שואלים לגביו, מתקנים אותו ואז אופס, משהו אחר לא עובד, לא הייתה לכם דרך לדעת את זה לפני שפתרתם את הבעיה הראשונה, אבל שימו לב שזה לא באמת המשך לבעיה המקורית אלה בעיה אחרת לגמרי ולכן אם עברתם לשיחה פרטית בשביל השאלה הראשונה בבקשה תחזרו לקבוצה המקורית כדי לשאול את השאלה החדשה, אם כל השיחה התנהלה בתוך הקבוצה הכללית אז אל תכתבו “אבל מה אם” או דברים אחרים שגורמים לשאלה השונה לגמרי להישמע כמו המשך של השיחה לפני, הבהירו שזו שאלה אחרת כדי לא לגרום לעונה המקורי להרגיש מחוייבות לעזור לכם (דבר העלול גם לעצבן אותו), בנוסף כתיבת השאלה בתור שאלה חדשה תעודד אנשים חדשים לענות ישר על השאלה החדשה בלי להצריך אותם לעשות בדיקה של כל הקונטקסט של השאלה הקודמת.\nברור שאם הסיבה שאתם שואלים שאלות על גבי שאלות היא שאין לכם שום ידע בנושא ואתם באזור מעבר ליכולתיכם אז מומלץ קודם כל לבדוק באינטרנט טיפה בעצמכם לפני שאתם לוקחים את הזמן של אנשים אחרים.\n💬איך מגיבים לשאלת זיקית שנתקעתי בה?\nהדבר הראשון שאפשר לעשות הוא, לשלוח לינק לפוסט הזה🤩.\nאו הגרסה היותר קצרה של להסביר לשואל השאלה שהוא כבר עבר לנושא אחר, ענית על השאלה שלו בשמחה אבל אין לך זמן להמשיך או זה לא תחום שאת.ה חזק.ה בו במיוחד.\nאו אם השואל שואל הרבה שאלות מחוסר ידע אתם תמיד יכולים להגיד שאין לכם זמן, לשלוח לו כמה מקורות מידע בנושא כדי שישתפר בנושא עליו הוא שואל, ואז ללכת.\nמדוע כתבתי את הפוסט הזה?\nהחלטתי לכתוב את הפוסט הקצר הזה כדי להעלות מודעות לשאלות הזיקית מכיוון שאני נתקל בסוג זה של שאלות באופן די קבוע ואחרי נקודה מסויימת כבר מתחיל לעצבן אותי!\nוגם כדי שפוסט זה יוכל לשמש בצורה דומה לאתר שמסביר על “אל תשאל לשאול” שנהוג לשלוח לינק אליו כאשר מישהו שואל לגבי האם אפשר לשאול שאלה על נושא x (מוזמנים להסתכל באתר זה אם אתם לא מכירים)"},"ESS":{"title":"הכל כיף ומשחקים עד שיש מוטציה","links":["ESS"],"tags":["Game_Theory","Nadav_Perry","Maths"],"content":"הערות\n\nזה הפוסט הראשון שלי וניסיתי לכתוב אותו מהר כי אני עסוק אז יש פה דברים לא מושלמים שבתקווה אתקן בעתיד, לעומת זאת אני אני חושב שהפוסט במצב שכבר בסדר לפרסמו.\nברור שרשתות חברתיות לא באמת עובדות בדיוק כמו שאני מתאר פה, אני מפשט לצורך הדוגמא.\nלמדתי את הנושא ולקחתי דוגמאות מסויימות עם שינויים דרך הספר “תורת המשחקים” של שמואל זמיר, מיכאל משלר ואלון סולן אז תודה וקרדיט להם.\n\n🐈 האומן והגנב\nברשתות חברתיות כמו פייסבוק, טוויוטר, אינסטרגם וכו’, יש שני סוגים של יוצרי תוכן ה-”אומנים” שמשקיעים זמן ויוצרים תוכן מקורי ואיכותי, וה-”גנבים” שלוקחים תוכן שמישהו יצר ברגע שהוא העלה אותו, משנים טיפה את הכותרת לכותרת יותר מושכת ומעלים את זה, ובכך גונבים את כל הצפיות של היוצר הראשון.\nלשם הפשטות נסתכל על אינטרקציה ספציפית בין שני משתמשים, אם שניהם אומנים כל אחד יוצר את התוכן שלו ושניהם מקבלים כמות צפיות בסדר ביחס לכמות הזמן שלקח להם לכתוב את הפוסט שלהם נניח 4 (ביחידות מומצאות של כמות לזמן השקעה), אם משתמש אחד גנב והשני אומן, הגנב בקושי השקיע ומשיג כמות יחסית גדולה של צפיות בנוסף הוא הורס לאומן שגנב ממנו שהשקיע כמות זמן גדולה והרבה מהצפיות שלו נגנבו על ידי הגנב, נניח 8 צ”ל (צפיות לזמן) לגנב ו 2 צ”ל לאומן.\nלבסוף אם גנב פוגש גנב לאף אחד מהם לא ילך טוב, הם יקבלו טיפה צפיות אבל הם פשוט גונבים אחד מהשני כל הזמן בלי ליצור תוכן חדש ולכן כל אחד מהם יקבל צ”ל יחיד. (בהמשך הפוסט פשוט אגיד “נקודות” במקום צפיות לזמן, מטעמי נוחות)\nלהלן מטריצה שמייצגת את האינטרקציות שתיארתי:\n\\begin{pmatrix} \\text{ןמוא} &amp; \\text{בנג} &amp; \\star\\\\\n\\left(4,4\\right) &amp; \\left(2,8\\right) &amp; \\text{ןמוא}\\\\\n\\left(8,2\\right) &amp; \\left(1,1\\right) &amp; \\text{בנג}\n\\end{pmatrix}\nהערה: אם כל המשתמשים גונבים אז נהיה שווה (לא בהרבה אבל שווה) להיות אומן ואם כולם אומנים אז נהיה מאוד שווה לגנוב תוכן.\n💫אנשים הם מורכבים\nמשתמש לא חייב תמיד לגנוב תוכן או תמיד ליצור תוכן חדש, הוא יכול להיות משהו בן לבין, בכדי לתאר את זה, נתאר כל משתמש בעזרת הסתברות 0\\leq x\\leq1 כאשר x זו ההסתברות של משתמש ליצור תוכן בהיתקלות עם משתמש אחר ולכן ההסתברות שלו לגנוב היא 1-x.\nבנוסף נסתכל על המצב הנוכחי ברשת כלומר נגדיר שהמצב ברשת הוא כזה שב-”היתקלות” עם משתמש יש לו סיכוי 0\\leq y\\leq1 להתנהג כמו אומן ו 1-y להתנהג כמו גנב.\n⭐השאלה המתבקשת\nאם המצב הזה קורה במציאות האם אחרי כמות זמן מסויימת נגיע לשיווי משקל כלשהו שבו ההסתברות להיתקל באומן היא y^* ויש אסטרטגיה אופטימלית של המשתמשים שכולם עושים, כלומר כל משתמש יוצר x^* מהזמן וגונב בשאר.\nמסתבר שאפשר לענות על השאלה הזו בצורה מאוד טובה בעזרת מושג שנקרא “אסטרטגיה יציבה אבולוציונית” (evolutionarily stable strategy, ESS) המושג הזה מגיע מתחום נחמד במתמטיקה שימושית שנקרא “תורת המשחקים”, לאסטרטגיות יציבות אבולציונית יש שימושים מפתיעים בכלכלה, אקולוגיה התנהגותית ומדעי המדינה!\nאבל לדעתי מספיק להסתכל על זה פשוט בשביל המתמטיקה הקלילה והנחמדה.\n💥התחלת הפתרון\nנניח שמשתמש חדש נרשם לאתר וצריך להחליט באיזה אסטרטגיה הוא עומד להשתמש (תחשבו על המשתמש בתור מוטציה של האוכלוסיה אם נוח לכם, זה לא חובה)\n\\overset{\\text{םימדוק םישמתשמ}}{\\overbrace{\\begin{pmatrix}\\text{רצוי} &amp; \\text{בנג} &amp; \\star\\\\\n\\left(4,4\\right) &amp; \\left(2,8\\right) &amp; \\text{רצוי}\\\\\n\\left(8,2\\right) &amp; \\left(1,1\\right) &amp; \\text{בנג}\n\\end{pmatrix}}}\\text{ םישדח םימשרנ}\nבמצב שתיארנו משתמש שמשחק אסטרטגיה x (כלומר הוא אומן x מהזמן וגנב 1-x מהזמן) והמצב ברשת הוא כזה שנתקלים באסטרטגית האומן y מהזמן וגנב 1-y מהזמן.\nכדי למצוא את הנקודות שהמשתמש שלנו יקבל בממוצע נשים לב שאם הוא משחק אך ורק אומן (x=1) אז הוא יקבל בממוצע  a=4y+2(1-y) שהרי y מהזמן הוא יתקל באומן ושניהם יקבל 4 ו 1-y מהזמן יתקל בגנב ויקבל 2, מצד שני אם המשתמש משחק אומן (x=0) אז הוא יקבל b=8\\cdot y+1\\cdot\\left(1-y\\right) ולכן כאשר המתמש משחק x כלשהו הוא יקבל את a x מהזמן ואת b 1-x מהזמן כלומר אם נסמן את הנקודות שהשמתמש מקבל ב u(x,y) אז:\nu\\left(x,y\\right)=x\\left(a\\right)+\\left(1-x\\right)\\left(b\\right)\nכלומר:‎‎‎‎‎\n\nu\\left(x,y\\right)=x\\left(4y+2\\left(1-y\\right)\\right)+\\left(1-x\\right)\\left(8y+\\left(1-y\\right)\\right)\nבהמשך נקרא לפונקציה זו “פונקציית התשלום” שהרי היא מתארת כמה המשתמש מקבל.\nאוקי, אז שמנו כמה משוואות על הלוח, איך פונקציית התשלום הזו תעזור לנו לבדוק מה יהיה שיווי המשקל הזה?\nתחילה נעבור מלחשוב על x בתור שחקן יחיד ונעבור לחשוב עליו בתור גל חדש (אבל קטן מאוד) של משתמשים חדשים שנרשמים לרשת החברתית שלנו ועושים את הבחירה שלהם של איזה אסטרטגיה ישחקו.\n🎯שיווי המשקל\nתחילה יעזור לנו למצוא משהו שנקרא שיווי משקל (או שיווי משקל נאש) שיווי משקל הוא מצב שבו גם המשתמשים החדשים וגם שאר המשתמשים לא יכולים לשפר את כמות הנקודות שהם מקבלים בעזרת שינוי האסטרטגיה, מבחינה מתמטית, \\left(x^{\\ast},y^{\\ast}\\right) מהווה שיווי משקל אם לכל זוג אסטרטגיות x_{1},y_{1} (שונות מ x^{\\ast},y^{\\ast}) מתקיים:\nu\\left(x_{1},y^{\\ast}\\right)\\leq u\\left(x^{\\ast},y^{\\ast}\\right)\n\nכלומר לא שווה למשתמשים החדשים להחליף אסטרטגיה, וגם:\nu\\left(x^{\\ast},y_{1}\\right)\\leq u\\left(x^{\\ast},y^{\\ast}\\right)\n\n🐳מציאת שיווי המשקל ברשת שלנו\nנתחיל מלפשט את פונקציית התשלום שלנו, כדי לא לשעמם אותכם למוות עם כמה חישובים של כיתה ז’ אדלג ללאחר הפישוט\nu\\left(x,y\\right)=-5xy+x+7y+1\nנרשום מחדש בצורה הבא\n\\displaylines{u\\left(x,y\\right)\t=\\left(1-5y\\right)x+7y+1 \\cr =5\\left(\\frac{1}{5}-y\\right)x+7y+1}\nברור לנו שלא יתכן שיהיה שיווי משקל שבו אחת הקבוצות או שתיהן משחקות אך ורק גנב או אך ורק אומן (כי אם כל האוכלוסיה עושה משהו אחד שווה לעבור לעשות משהו אחר ואז זה לא שיווי משקל) אבל אם y\\neq \\frac{1}{5} או ש \\frac{1}{5} -y&lt;0 ואז המשתמשים החדשים יבחרו x=0 (רק גנב) כדי למקסם את כמות הנקודות שלהם או \\frac{1}{5} -y&gt;0 ואז המשתמשים החדשים יבחרו x=1 (רק אומן) ולכן הדרך היחידה שהמערכת תהיה בשיווי משקל היא y=\\frac{1}{5}  אבל רגע רגע, זוכרים את המטריצה שמתארת את המצב שלנו?\n\\begin{pmatrix} \\text{ןמוא} &amp; \\text{בנג} &amp; \\star\\\\\n\\left(4,4\\right) &amp; \\left(2,8\\right) &amp; \\text{ןמוא}\\\\\n\\left(8,2\\right) &amp; \\left(1,1\\right) &amp; \\text{בנג}\n\\end{pmatrix}\nהמשחק סימטרי!, מה זה אומר? שכמות הנקודות ששאר המשתמשים מקבלים (כלומר אלה שמשחקים y) נסמן את פונקציית התשלום שלהם u_{2}(x,y) מקיימת u\\left(x,y\\right)=u_{2}\\left(y,x\\right), במילים, ניתן לשנות את זהויות השחקנים מבלי לשנות את הרווח של האסטרטגיות שלהם.\nולכן מאותם שיקולים של לפני כמה שורות האסטרטגיה היחידה שהמשתמשים החדשים יכולים לשחק בשיווי משקל היא x=\\frac{1}{5}\n🧠 בעיה בשיווי המשקל\nלמרות ששיווי המשקל הוא רעיון מאוד שימושי הוא לא בהכרח עונה לבדו על השאלה שלנו, שימו לב לדוגמא הבאה, מהמשחק הפשוט ואהוב של אבן, נייר ומספריים, כאשר כל שחקן לשחק אבן נייר או מספריים או שילוב שלהם (כלומר חלק מהזמן מספריים בהסתברות מסויימת, חלק מהזמן נייר וחלק מהזמן אבן) שיווי המשקל היחיד במשחק הוא שכל אחד מהשחקנים משחק \\left( \\frac{1}{3}, \\frac{1}{3}, \\frac{1}{3} \\right) כלומר שליש מהזמן כל אחת מהאפשרויות. (ברור שאם אחד מהשחקנים יעדיף טיפה יותר אבן משאר האפשרויות השחקן השני פשוט תמיד יבחר נייר ואז בממוצע ינצח יותר) הבעיה היא שהאסטרטגיה הזו לא בדיוק יציבה כי יכול להגיע גל חדש קטן של שחקנים ולשחק רק אבן, שיביא אותה תוצאה כנגד שאר האנשים שמשחקים \\left( \\frac{1}{3}, \\frac{1}{3}, \\frac{1}{3} \\right), אבל השחקנים החדשים האלה יגרמו לאנשים לעבור לשחק יותר נייר מה שיגרום לאנשים לשחק יותר מספריים, ויווצר כמו מעין cycle של שינויים במה אנשים משחקים ( משהו בסגנון כזהרק שאחרי שהכל מספריים יכולה לצוץ אבן יחידה ואז ממשיכים).\nאז אם שיווי משקל לא מתאים לפתירת המצב שלנו איזה מושג כן מתאים?\n🥳אסטרטגיה יציבה אבולוציונית\nאסטרטגיה x^*  נקראת אסטרטגיה יציבה אבולוציונית אם לכל אסטרטגיה x\\neq x^* מתקיים אחד משני התנאים הבאים:\n\nא u\\left(x,x^{\\ast}\\right)&lt;u\\left(x^{\\ast},x^{\\ast}\\right)\nב u\\left(x,x^{\\ast}\\right)=u\\left(x^{\\ast},x^{\\ast}\\right) וגם u\\left(x,x\\right)&lt;u\\left(x^{\\ast},x\\right)\n\nהאינטואיציה מאחורי ההגדרה היא שאסטרטגיה יציבה אבולוציונית אם אחד מהשניים מהתקיים\n\nכל מוטציה שיכולה להיות תביא לתוצאות פחות טובות באינטרקציה עם המצב הנוכחי\nהמוטציה מקבלת אותן תוצאות כמו המצב הנוכחי אבל האינטרקציה של המוטציה עם עצמה מביאה פחות נקודות מהאינטרקציה של המוטציה עם המצב הנוכיח (כלומר הומטציה לא תתפשט כי תגדל טיפה ואז תתחיל להיתקל בעצמה ואז בממוצע היא מקבלת פחות ממה שהאסטרטגיה הדומיננטית מקבלת ולכן לא תשרוד).\n\n😎סוף סוף\nלאחר ה side quest הקצר הזה על ההבדל בין יציבות אבולוציונית לשיווי משקל נחזור לבעיה המקורית שלנו ונבדוק האם שיווי המשקל שמצאנו הוא אסטרטגיה יציבה אבולוציונית, שיווי המשקל שמצאנו ב 🐳מציאת שיווי המשקל ברשת שלנו  הוא \\left( \\frac{1}{5}, \\frac{1}{5} \\right), האם שיווי משקל זה גם יציב אבולוציונית?\nהתשוב היא כן, לפי התנאי השני:\nלכל x\\neq \\frac{1}{5}\nu\\left(x,\\frac{1}{5}\\right)=5\\left(\\frac{1}{5}-\\frac{1}{5}\\right)x+7\\cdot\\frac{1}{5}+1=\\frac{7}{5}+1=u\\left(\\frac{1}{5},\\frac{1}{5}\\right)\nוהכי חשוב, האי שיוויון u\\left(x,x\\right)&lt;u\\left(x^{\\ast},x\\right) כלומר:\n\\displaylines{5\\left(\\frac{1}{5}-x\\right)x+\\cancel{7x}+\\cancel{1}&amp;&lt;5\\left(\\frac{1}{5}-x\\right)\\frac{1}{5}+\\cancel{7x}+\\cancel{1} \\cr x-5x^{2}&lt;\\frac{1}{5}-x \\cr 0&lt;\\frac{1}{5}-2x+5x^{2} \\cr 0&lt;\\left(5x-1\\right)^{2}}\nוזה מתקיים לכל x\\neq\\frac{1}{5} כלומר מתקיים התנאי השני שלנו ולכן האסטרטגיה יציבה אבולוציונית, יאי🎉!\nלסיכום השאלה שלנו אכן יש מצב של שיווי משקל טבעי בין גנבים לאומנים והוא שכל משתמש יגנוב \\frac{4}{5} ויצור דברים חדשים \\frac{1}{5} מהזמן.\n\nכמה הערות על הקשרים בין יציבות אבולוציונית לשיווי משקל נאש כדי לתת לכם טיפה תיאבון (ללא הוכחה)\n\nבמשחק סימטרי של שני שחקנים (כמו שהיה לנו פה) אם x^* יציבה אבולוציונית אז (x^*,x^*) שיווי משקל נאש.\nמשפט חשוב בתורת המשחקים (אולי אעשה עליו פוסט בעתיד) נקרא משפט נאש מבטיח קיום של שיווי משקל במה שנקרא אסרטגיות מעורבות, כלומר כאשר אפשר לבחור אסטרטגיות בהסתברויות כלשהן (כמו שעשינו פה) לעומת זאת לא בכל משחק יש אסטרטגיה יציבה אבולוציונית.\n"},"hex--and--fixed-points":{"title":"משחק ההקס ומשפט נקודת השבת של בראואר חלק ראשון","links":[],"tags":[],"content":"📺מה יוכח בפוסט זה\nבחלק הראשון, תוכח השקילות של משפט נקודת השבת של בראואר לשני מימדים, ומשפט ההקס שאומר שאין תיקו במשחק ההקס, תוצאה יפה שמאוד אהבתי. בחלק השני נקבל הכללה של השקילות להרחבה של Hex ל-n מימדים ומשפט נקודת השבת של בראואר ( stay tuned 😉 ).\n🕹️על משחק ההקס\nהמשחק הומצע ב-1942 על ידי המהנדס והמשורר הדני פיט היין (Piet Hein). לאחר מכן, הומצא מחדש המשחק בצורה בלתי תלויה על ידי המתמטיקאי המפורסם ג’ון נאש (John Nash) ב-1948.\nהקס היינו משחק שני שחקנים, השחקן האדום והשחקן הכחול. המשחק מתקיים על לוח מרוצף של משושים המוסדרים בצורה כלשהי לדוגמה:\nהמשחק פשוט מאוד, בכל תור השחקן שתורו צובע משבצת ריקה לבחירתו בצבעו, שחקן מנצח אם הצליח לקשר את צידי הלוח המסומנים בצבעו, בעזרת משבצות בצבע שלו.\n💫משפט ההקס והוכחתו\nאחת התכונות המושכות של משחק ההקס הוא שהמשחק לא יכול להסתיים בתיקו, כלומר תמיד יהיה מנצח.\nמבחינה אינטואיטיבית המשפט די ברור, שהרי, בכדי שלא יהיה ניצחון, צריך להיות תיקו. בתיקו יתקיים, שכחול חסם לגמרי את אדום, וגם אדום חסם לגמרי את כחול.\nאבל, חסימת היריב בהכרך גוררת יצירת דרך ללא חורים מצדך של הלוח עד לצד השני (אני ממליץ טיפה לחשוב על העבודה, עד שהיא מרגישה ברורה למדי לפני שאתם ממשיכים לקרוא), מה שאומר שהשחקן שחסם, ניצח.\nנוכיח את תכונה זו.\nמשפט ההקס:\nאם כל משבצת על לוח ההקס צבועה אז השחקן הכחול הצליח לקשר את צידי הלוח הכחולים או שהשחקן האדום הצליח לחבר את צידי הלוח האדומים.\nהוכחת משפט ההקס\nיהי H לוח הקס.\nנגדיר \\Gamma=\\left(G,E\\right) בתור גרף כך ש G קבוצת הצמתים היינה הקודקודים בלוח ההקס, ו-E קבוצת הקשתות המוגדרת בצורה הבאה: בין שני צמתים ב G יש קשת אם ורק אם הצבעים משני הצדדים של הקשת שונים, בנוסף צלעות הלוח נחשבות כצבע השחקן.\n\nנשים לב למשהו חשוב, הדרגה של כל צומת קטנה או שווה ל-2, ( הגיון: נסתכל על צומת ונניח בלי הגבלת הכלליות שאחד המשושים אדום אז הצמוד עליו צריך להיות כחול כדי שתהיה קשת, המשושה השלישי בין אם כחול או אדום יוסיף קשת אחת. דהיינו אין דרך שדרגת צומת תהיה גדולה מ-2)\nלמה קטנה\nיהי \\Gamma גרף סופי כך שהדרגה של כל צמת קטנה או שווה ל-2.\nניתן להציג את \\Gamma בתור איחוד של תתי-גרפים זרים כך שכל אחד מתתי הגרפים מקיימים אחד משלושת התנאים הבאים:\n\nהתת גרף הוא צומת מבודדת.\nהתת גרף הוא מעגל פשוט.\nהתת גרף הוא מסלול פשוט.\nלמה זו די טריוויאלית אז אני לא עומד להוכיח אותה פה, אפשר להוכיח בעזרת אינדוקציה על מספר הצמתים.\nהגרף \\Gamma מקיים את התנאי של למה 2 ולכן הוא מורכב מצמתים בודדות, מעגלים פשוטים ומסלולים פשוטים.\nנסתכל על פינה של הגרף, (לדוגמה הפינה הימנית התחתונה) אשאיר לקורא להוכיח שדרגת הפינה היא תמיד 1 ולכן היינה נקודת התחלה של מסלול פשוט. נשים לב שפינה היא המקום היחיד שמתקבלת דרגה 1 שהרי אם נניח שדרגה של צומת היא בדיוק אחד נקבל מצב כזה:\n\n\n(כאשר הצהוב זו קשת אז מצד אחד אדום ומצד שני כחול ואז לא משנה איזה צבע המשושה השלישי נקבל בדיוק עוד קשת אחת).\nומכיוון שהדרגה של כל צומת במסלול פשוט היא 1 או 2,\nנקבל, שהמסלול שלנו חייב להסתיים בפינה אחרת בלוח ההקס.\nמסלול זה יוצר בבירור דרך מכחול לכחול או מאדום לאדום. (במקרה של להסתכל על הפינה השמאלית למטה, אם המסלול הסתיים בפינה השמאלית למטה או למעלה אז חיברנו את הצדדים הכחולים, וימין למעלה אומר שיש חיבור בין הצדדים האדומים)\nמ.ש.ל.\n👈משפט נקודת השבת של בראואר\nמשפט נקודת השבת של בראואר ב \\mathbb{R}^2\nתהי f פונקציה רציפה מריבוע היחידה I^{2}=\\left[0,1\\right]\\times\\left[0,1\\right] לעצמו אז קיימת נקודת שבת.\nכלומר נקודה x\\in I^2 כך ש f(x)=x.\n🚩הצגה חדשה של משחק ההקס וכמה סימונים\nכג’ון נאש המציא מחדש את משחק ההקס ב 1948 הוא הגדיר את המשחק כמשוחק על לוח משבצות ריבעויות כמו בלוח שחמט כך ששתי משבצות נחשבות צמודות זו לזו אם הן נוגעות אחת בשנייה מלמעלה, מלמטה או באלכסון עם שיפוע חיובי (כלומר סך הכל לכל משבצת קיימים, לפי הגדרה זו, 6 שכנים) הצגה זו של המשחק שקולה לגמרי להצגה של המשחק עם משושים ולמרות שפחות נוח לשחק איתה יותר נוח להשתמש בהצגה זו בהמשך מסיבות אריתמטיות.\nבנוסף יותר קל להכליל את הצגה זו ל-n מימדים, דבר שנעשה בחלק השני.\nכמה סימונים להמשך:\n\nנסמן Z^{n}=\\left\\{ \\left(x_{i}\\right)_{i=1}^{n}:x_{i}\\in\\mathbb{Z}\\right\\} (כלומר קבוצת הווקטורים ב \\mathbb{R}^n שכל רכיביהם מספרים שלמים).\nנסמן לכל x\\in\\mathbb{R}^n, \\left|x\\right|=\\underset{1\\leq i\\leq n}{\\max}|x_{i}|\nנסמן לכל x\\neq y, x&lt;y אם x_{i}\\leq y_{i} לכל i\nשתי נקודות x,y יקראו ניתנות להשוואה אם x&lt;y או y&lt;x\nנסמן ב- B_{k}  לוח הקס דו-מימדי (כלומר “רגיל”) בגודל k כאשר צמתיו הם הקבוצה:\n\n\\left\\{ z\\in Z^{2}:\\left(1,1\\right)\\leq z\\leq\\left(k,k\\right)\\right\\} \nמההגדרה הזו של הלוח בנוסף להגדרת הצמידות בין משבצות שנאש הגדיר נקבל ששני צמתים צמודים זה לזה אם ורק אם מתקיימים שני התנאים הבאים:\n\n|z-z&#039;|=1\nz וגם z&#039; ניתנים להשוואה\nהתנאי הראשון במקרה הדו מימדי שקול לכך ש |z_{i}-z&#039;_{i}|\\leq1  לכל 1\\leq i\\leq 2 (כלומר z&#039; ו-z צמודים אחד לשני או שהם על אלכסון עם שיפוע שלילי).\nהתנאי השני מבטיח ששתי הנקודות אינן בשיפוע שלילי זו מזו שהרי בשיפוע שלילי קורדינטה אחת יורדת והשנייה עולה (זזים אחד למטה ואז אחד ימינה).\nהתמונה הבאה, מראה איך נראה משחק הקס דו מימדי בהצגה הנ”ל, בגודל 5\\times5 כאשר בין שתי צמתים יש קשת אם הם צמודים. הסימונים N,S,E,W הן צידי הלוח (North, South, East, West) הצמתים בצידי הלוח מקיימים (נסמן z=(z_{1},z_{2})) z_{1}\\in\\{0,k\\} או z_{2}\\in\\{0,k\\}\n\n\nמשפט ההקס בהצגה החדשה\nיהי B_{k} לוח הקס מלא, כלומר מכוסה על ידי שתי קבוצות זרות שנסמנן H,V.\nאז H מכיל תת קבוצה של צמתים קשורים המחברת את E ו- W או V מכיל תת קבוצה של צמתים קשורים זה לזה המחברת את S ו N. (דהיינו יש שחקן שמנצח כאשר H מנסה לחבר בין E,W ו-V בין N,S)\nהוכחה. זהו פשוט משפט ההקס אבל בעזרת הנוטציה החדשה שהגדרנו.\n🎉“הקס” \\iff “בראואר” (דו-מימד)\nהקס גורר בראואר\nהוכחה. תהי f:I^{2}\\rightarrow I^{2} פונקציה רציפה, נסמן f\\left(x\\right)=\\left(f_{1}\\left(x\\right),f_{2}\\left(x\\right)\\right).\nבכדי להוכיח את הטענה מספיק להראות שלכל \\varepsilon&gt;0 קיים x\\in I^2 כך ש- |f(x)-x|&lt;\\varepsilon שהרי f רציפה ואם מתקיים התנאי נוכל בקלות לבנות בעזרת סדרה אפסה של אפסילונים כך שסדרה x_{n}\\rightarrow x\\in I^2 (כי I^2 סגור וחסום) ומרציפות f נקבל f(x)=x.\nנשים לב ש-I^{2} (התחום) סגור וחסום (ולכן קומפקטי) ולכן נקבל ממשפט קנטור (כנראה ראיתם את המשפט באינפי 1 לקטע סגור אבל המשפט עובד לכל קבוצה סגורה וחסומה ב \\mathbb{R}^n) ש f רציפה במידה שווה.\nמהרציפות במידה שווה של f נקבל שלכל \\varepsilon&gt;0 קיים \\delta&gt;0 כך ש \\delta&lt;\\varepsilon וגם אם |x-x&#039;|&lt;\\delta אז |f(x)-f(x&#039;)|&lt;\\varepsilon.\nעכשיו מתחיל החלק המעניין, נסתכל על לוח הקס B_{k} כאשר \\frac{1}{k}&lt;\\delta\nכעת נגדיר את ארבעת התת-קבוצות הבאות:\n\\displaylines{H^{+}\t=\\left\\{ z:f_{1}\\left(\\frac{z}{k}\\right)-\\frac{z_{1}}{k}&gt;\\varepsilon\\right\\}  \\cr\nH^{-}\t=\\left\\{ z:\\frac{z_{1}}{k}-f_{1}\\left(\\frac{z}{k}\\right)&gt;\\varepsilon\\right\\}  \\cr\nV^{+}\t=\\left\\{ z:f_{2}\\left(\\frac{z}{k}\\right)-\\frac{z_{2}}{k}&gt;\\varepsilon\\right\\} \\cr \nV^{-}\t=\\left\\{ z:\\frac{z_{2}}{k}-f\\left(\\frac{z}{k}\\right)&gt;\\varepsilon\\right\\}} \nכאשר z=(z_{1},z_{2}).\nאז מה קורה פה? מבחינה אינטואיטיבית, צומת כלשהי z שייכת ל H^{+},H^{-},V^{+} או V^- אם \\frac{z}{k} לאחר הפעלה של f זז למעלה, שמאלה, ימינה או למטה בלפחות \\varepsilon בהתאמה.\nההוכחה תסתיים אם נצליח להוכיח שאיחוד קבוצות אלו לא מכסה את B_{k} שהרי אם צומת z לא נמצאת באף אחת מקבוצות אלו אז \\left|f\\left(\\frac{z}{k}\\right)-\\frac{z}{k}\\right|&lt;\\varepsilon (כלומר לכל כיוון זזנו פחות מ \\varepsilon) דבר הגורר f\\left( \\frac{z}{k} \\right)=\\frac{z}{k}. (משאיפים את \\varepsilon לאפס)\nנשים לב שאם z\\in H^+ ו- z&#039;\\in H^- אז z,z&#039; אינם צמודים זה לזה.\nהוכחה. מהגדרת קבוצות אלה מתקיים:\n\\displaylines{f_{1}\\left( \\frac{z}{k} \\right)-\\frac{z_{1}}{k}&gt;\\varepsilon \\cr \n\\frac{z&#039;_{1}}{k}-f_{1}\\left(\\frac{z&#039;}{k}\\right)&gt;\\varepsilon}\nנחבר ונקבל:\n\\begin{equation}\nf_{1}\\left(\\frac{z}{k}\\right)-f_{1}\\left(\\frac{z^{\\prime}}{k}\\right)+\\frac{z_{1}^{\\prime}}{k}-\\frac{z_{1}}{k}&gt;2\\varepsilon\n\\end{equation}\nמבחירת ה-k ו-\\delta נקבל \\frac{z_{1}^{\\prime}}{k}-\\frac{z_{1}}{k}&lt;\\delta&lt;\\varepsilon ולכן נקבל\n-\\left( \\frac{z&#039;_{1}}{k} -\\frac{z_{1}}{k}\\right)&gt;-\\varepsilon\nדהיינו:\n \\frac{z_{1}}{k} -\\frac{z&#039;_{1}}{k}&gt;-\\varepsilon\nנחבר את שני האי שיוויונות ונקבל:\n\\begin{equation}\nf_{1}\\left(\\frac{z}{k}\\right)-f_{1}\\left(\\frac{z^{\\prime}}{k}\\right)+\\frac{z_{1}^{\\prime}}{k}-\\frac{z_{1}}{k} +\\frac{z_{1}}{k} -\\frac{z&#039;_{1}}{k} &gt;2\\varepsilon -\\varepsilon\n\\end{equation}\nכלומר:\n\\begin{equation}\nf_{1}\\left(\\frac{z}{k}\\right)-f_{1}\\left(\\frac{z^{\\prime}}{k}\\right) &gt;\\varepsilon\n\\end{equation}\nאי שיוויון זה מראה ש z ו-z&#039; אינם צמודים; שהרי אם נניח בשלילה שהם צמודים נקבל מהגדרת הצמידות:\n\\left|\\frac{z^{\\prime}}{k}-\\frac{z}{k}\\right|=\\frac{1}{k}\\left|z&#039;-z\\right|=\\frac{1}{k}\\cdot1&lt;\\delta\nכלומר\n\\left|\\frac{z^{\\prime}}{k}-\\frac{z}{k}\\right|&lt;\\delta\\Rightarrow\\left|f\\left(\\frac{z^{\\prime}}{k}\\right)-f\\left(\\frac{z}{k}\\right)\\right|&lt;\\varepsilon\n(מהגדרת הרציפות במ”ש)\nולכן בפרט (זכרו שהנורמה פה מוגדרת בתור \\left|x\\right|=\\underset{1\\leq i\\leq n}{\\max}|x_{i}|)\nf_{1}\\left( \\frac{z&#039;}{k} \\right)-f_{1}\\left( \\frac{z}{k} \\right)&lt;\\varepsilon\nבסתירה לאי שיווין הקודם.\nבצורה אנלוגית על V^+,V^- נקבל שאם z\\in V^+ ו- z&#039;\\in V^- אז z,z&#039; אינם צמודים.\nלבסוף, נגדיר H=H^+\\cup H^- ו- V=V^+\\cup V^-, יהי Q קבוצה מחוברת המוכלת ב-H.\nמהנ”ל נקבל ש Q מוכלת לגמרי ב H^+ או מוכלת לגמרי ב-H^- (שהרי אין שני צמתים אחת ב H^+ ואחת ב H^- שצמודים אחד לשני).\nנשים לב ש-H^+ לא פוגש את E שהרי אם נניח בשלילה שהם נפגשים כלומר קיים z\\in H^+ כך ש z=(k,z_{2}) אבל אז \\frac{z_{1}}{k}=\\frac{k}{k}=1 אבל H^+ מכילה רק נקודות הזזות לפחות \\varepsilon ימינה ו \\frac{z}{k} אינה יכולה לזוז יותר ימינה שהרי היא כבר הכי ימינה שאפשר בריבוע היחידה.\nבאותה צורה H^- לא פוגשת את W ולכן Q לא יכול לחבר את E,W באותה צורה נקבל ש Q קבוצה מחוברת המוכלת ב V אינה יכולה לחבר את N ו- S ולכן ממשפט ההקס נקבל ש H\\cup V לא מכסה את B_{k} ובזאת סיימנו!\n🐳לפני שמתחילים את הסוף\nעברנו את החלק העיקרי של הפוסט, החלק מוכיח את הקשר ההפוך (בראואר גורר את הקס) ולמרות שהוא נחמד ויש קוראים שיאהבו אותו (לכן בחרתי להשאיר את החלק זה) הוא מניח טיפה יותר ידע והבנה אינטואיטיבית לפחות של סימפלקסים ולא הוכחתי את כל הטענות שבחלק הזה.\nההוכחה הבאה מבצעת שימוש בעבודה שלוח הקס B_{k} מהווה טריאנגולציה של הריבוע בגודל k\\times k (תסומן ב-I^2_{k}) ב-\\mathbb{R}^2.\nבנוסף נעשה שימוש בעבודה היחסית קלה להוכחה שכל נקודה ב I^2 ניתנת להצגה יחידה בתור צירוף קמור של לכל היותר שלוש נקודות, אשר שייכות לאותו המשולש.\nזאת ועוד, נשתמש בעובדה שכל העתקה רציפה f:B_{k}\\rightarrow \\mathbb{R}^2 ניתנת להרחבה piecewise linear כלומר לפונקציה מהצורה\n\\hat{f} =\\lambda_{1}f(z^1)+\\lambda_{2}f(z^2)+\\lambda_{3}f(z^3)\nכאשר x=\\lambda_{1}z^1+\\lambda_{2}z^2+\\lambda_{3}z^3 ו- \\lambda_{i} מספרים לא שליליים שסכומם הוא 1 ו- z^i נקודות בטריאנגולציה.\nבראואר גורר הקס\nהוכחה. תחילה יהי H,V חלוקה של B_{k} כאת נגדיר ארבע קבוצות בצורה הבאה:\n\nתהי \\hat{W} קבוצת כל הצמתים המחוברות ל-W בעזרת מסלול המוכל ב- H\nתהי \\hat{E}=H-\\hat{W}\nבצורה דומה תהי \\hat{S} קבוצת כל הצמתים המחוברות ל-S בעזרת מסלול המוכל ב-V\nנגדיר \\hat{N}=V-\\hat{S}\nנשים לב מההגדרה ש \\hat{W} ו- \\hat{E} זרים (וגם \\hat{N},\\hat{S} זרים זה לזה)\nנניח בשלילה שלא מתקיים משפט ההקס כלומר נניח שלא קיים מסלול המוכל ב-H המחבר את E ו-W וגם אין מסלול המוכל ב-V המחבר את N ו-S.\nנסמן e^1,e^2 בתור וקטורי היחידה ב \\mathbb{R}^2 ונגדיר f:B_{k}\\rightarrow B_{k} בתור:\n\nf\\left(z\\right)=\\begin{cases}\nz+e^{1} &amp; z\\in\\hat{W}\\\\\nz-e^{1} &amp; z\\in\\hat{E}\\\\\nz+e^{2} &amp; z\\in\\hat{S}\\\\\nz-e^{2} &amp; z\\in\\hat{N}\n\\end{cases}\nהקורא יוודא שפונקציה זו מוגדרת היטב לכל z (דבר זה לא קשה, לדוגמה  אם z\\in \\hat{W} אז z אינו מחובר ל \\hat{E} ואז אפשר להזיזו ימינה ב e^1 והוא עדיין יהיה בתוך B_{k})\nכאת נרחיב את f בצורה התוארה בחלק הקודם לכל I_{k}^2 ונקבל סתירה למשפט נקודת השבת של בראואר מהסיבה שאין לפונקציה זו נקודת שבת.\nלמה 1\nיהי z^1,z^2,z^3 צמתים במשלוש כלשהו \\Delta ב-\\mathbb{R}^2 ותהי \\hat{\\rho} ההרחבה ה-piecewise linear שתוארה מלעיל של \\rho המוגדרת על ידי \\rho(z^i)=z^i+v^i כאשר v^1+v^2+v^3 ווקטורים כלשהם.\nאז ל \\hat{\\rho} יש נקודת שבת אם ורק אם 0 נמצא בקמור של v^1,v^2,v^3\nהוכחה. יהי x=\\lambda_{1}z^1+\\lambda_{2}z^2+\\lambda_{3}z^3 אז נקבל\n\\hat{\\rho }(x)=\\lambda_{1}(v^1+z^1)+\\lambda_{2}(v^2+z^2)+\\lambda_{3}(v^3+z^3)\nנסיק ש \\hat{\\rho}(x)=x אם ורק אם \\lambda_{1}v^1+\\lambda_{2}v^2+\\lambda_{3}v^3=0 וסיימנו את הוכחת הלמה.\nלסיום ההוכחה נשים לב שהמפתח הוא העבודה שאין צמתים המחברים בין \\hat{W},\\hat{E} ואין המחברים בין \\hat{S},\\hat{N}.\nנבצע שימוש בלמה 1 על f כלומר נסתכל על שלושה צמתים של משולש הצמודים בזוגות, אז לעולם לא יקרה שצומת אחד יוזז ב e^i  והאחר ב -e^{i} (שהרי אין צמתים המקיימים את זה הצמודים זה לזה מהגדרת f), ולכן שלושת הצמתים מוזזים בווקטורים הנמצאים באותו רביע של המישור. ולכן, 0 לא נמצא בקמור שלהם, מכאן ומלמה 1, אין ל \\hat{f} נקודת שבת בסתירה למשפט נקודת השבת של בראואר, סתירה!!!\nובזאת סיימנו את ההוכחה בדרך השלילה."},"index":{"title":"🍁 ברוכים הבאים לבלוג של נדבי","links":["ESS"],"tags":[],"content":"הי 👋, אני נדב פרי, סטודנט בן 18 לתואר במתמטיקה באוניברסיטה הפתוחה. \nלבלוג אין מטרה ספיציפת חוץ מלדבר על דברים שמעניינים אותי במתמטיקה ונושאים אחרים שנתקלתי בהם ויש לי חשק לשתף, בתקווה תמצאו כאן דברים מעניינים ותהנו לפחות קצת.\nבלוג זה לוקח הרבה השראה מהבלוג המדהים של גדי בשם לא מדוייק, תודה גדי 🐲.\n\nאתם מוזמנים לקרוא את הפוסט הראשון שלי: יציבות אבולוציונית ופייסבוק"}}